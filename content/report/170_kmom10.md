Kmom10
===============================

Redovisning av kursens avslutande projekt. 

<h2>1.1 Uppdrag</h2>

Jag har endast implementerat de obligatoriska kraven på grund av tidsbrist (värdelös planering från min sida).

#####Uppdrag 1: Analys usability
Jag valde att analysera fyra webbplatser som jag själv besökt flera gånger tidigare, dels nyligen men också för ett tag sedan s att jag både fick vara en van användare och en återvändande användare. Jag valde webbplatser som jag före analysen ansåg var väldigt användarvanliga men upptäckte några brister på vissa av dem under analysens gång. Webbplatserna jag analyserat är Sf, Handelsbanken, Västtrafik och Netflix. Analyserna gjordes enligt Nielsens fem komponenter och jag gjorde dem på egen hand, med samma upplägg som analyserna från tidigare kmom. 

#####Uppdrag 3: Webbplats
Jag valde att skapa en Webbplats för kunden Art Ist, som i mitt fall tolkas som en musiker. Jag kopierade min existerande version av Anax flat, från kmom06. Detta på grund av alla ändringar vi gjort under kursens gång. Jag tänkte att det skulle gå smidigare att ta bort innehåll än att lägga till nytt då jag ville slippa gå igenom kmom jag redan gjort. Genom att gå igenom min anax flat på nytt och radera innehåll kände jag att jag fick mer koll på hur allting är uppbyggt. Fick dock problem med htaccess och url-filen när jag väl hade publicerat på dbwebb men det löstes efter att ha läst i forumet. Bloggen ser ut som i Anax flat-sidan fast med vänsterställd sidebar och tema-sidan har samma upplägg som redovisningssidan i Anax Flat. Bilderna har jag tagit själv, min sambo fick ställa upp som Art Ist.

#####Uppdrag 4: Tema
Jag skapade de obligatoriska temana, base.less och custom.less. För bastemat använde jag mitt andra bastema som grund för att sedan göra en hel del ändringar. Jag satte både navbaren och flashbilden till 1400px bred medan main och footern fick vara 900px bred. Footern har dock en bakgrund som gör att den fyller ut lika mycket som navbar och flash. Bastemat är simpelt och går i färgerna svart, vitt och grått. Less-filen innehåller alla variabler som används i customtemat.

Customtemat är satt som default-tema och importerar base.less. Här har jag satt en bakgrundbild som symboliserar musik och glädje, och accentfärgen är densamma som färgen på bakgrunden. Typsnittet är ändrat för att passa med bakgrundbilden.

<h2>1.2 Allmänt</h2>
Jag tycker att projektet gick bra att genomföra då jag fått alla kunskaper som behövdes från de tidigare kursmomenten. Jag tycker att detta projekt och egentligen alla kmom var mindre tidskrävande än i htmlphp-kursen. Det var kul att börja om på nytt så att säga, innan har jag känt mig ganska låst till min första design och den gjordes ju innan man fick lära sig mer om design. Jag har ju skapat nya designer genom kursens gång men det var ändå kul att börj om på nytt. Jag tycker projektet var lärorikt och rimligt för denna kursen. Det uppstod inga större problem, förutom det jag beskrev tidigare med htaccess och url.php.

<h2>1.3 Utvärdering</h2>
Jag tycker att kursen varit väldigt lärorik, dock känns det som att mycket tid lagts på analyser. Den tiden kunde lagts på något viktigare tex att få en större förståelse av hur anax flat är uppbyggt och hur man skriver makefiler. Det har varit intressant att arbeta med ramverk även om jag inte vet hur vanligt det är att använda anax flat? Less och make är något jag känner att jag kommer ha stor nytta av i framtiden. Har kommit i kontakt med Make tidigare men inte som i denna kursen. Materialet har varit väldigt bra, likaså handledningen. Jag är nöjd med kursen och kommer garanterat rekommendera den till vänner och kollegor. Kursen får betyget 7/10. 
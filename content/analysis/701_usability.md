Användbarhet
===============================

Som en del av kmom10 har Herr Jakob Nilsson bett mig att analysera fyra webbplatser för att undersöka hur användarvänliga de är. Analysen är baserad på de fem komponenter som av Jakob Nielsen anger i artikeln Usability 101: Introduction to Usability.

1. Learnability: hur enkelt det är för en användare att använda webbplatsen första gången

2. Efficiency: hur snabbt det går att använda webbplatsen för en användare som är bekant med den

3. Memorability: hur enkelt det är för en återvändande användare att komma ihåg hur webbplatsen fungerar

4. Errors: hur många och hur allvarliga fel en användare gör samt hur enkelt det är att rätta till felen

5. Satisfaction: hur behaglig en användare tycker webbplatsens design är

Jag har analyserat webbplatser som jag brukar besöka: SF.se, Handelsbanken.se, Västtrafik.se och Netflix.com. För varje komponent har webbplatserna fått ett poäng mellan 0 och 5 och varje webbplats kan därför maximalt få 25 poäng. Till sist presenteras slutresultatet. Jag har utfört analysen på egen hand.

<h2>Webbplats 1: SF.se</h2>

[FIGURE src="image/analys/sf.png"]

#####1. Learnability: 4 p
Det huvudsakliga syftet med att besöka SFs webbplats är att se vad som går på bio och att boka biljetter, något som man kan göra direkt på första sidan om man bläddrar ner. I navbaren finns även direktlänkar till dessa funktioner vilket gör funktionerna mycket tydliga.

#####2. Efficiency: 5 p
För en användare som är bekant med sidan är den både smidig och snabb att använda. För att boka biljetter krävs bara ett klick efter att man valt film då man väljer vilken stad man befinner sig i, i navbaren.

#####3. Memorability: 5 p
Funktionerna är mycket tydliga och därmed inte svåra att memorera. 

#####4. Errors: 3 p
När man valt vilken film man vill se dyker biljett- och bokningsinformation upp i ett popup-fönster så om man råkar klicka på fel film är det bara att kryssa. Om man däremot, efter att ha valt film, klickar sig vidare till bokningen och väljer fel datum finns det ingen tillbaka-knapp eller liknande så man måstte stänga ner rutan och börja om på nytt. I övrigt ser jag inga fler större fel som kan uppstå.

#####5. Satisfaction: 4 p
Webbplatsens design är enhetlig och en användare som har besökt en sf-biograf eller sett någon av deras reklamer borde känna igen sig vilket gör att sidan känns välkomnande. Det är lätt att navigera sig och uppstår inte många fel.

<h2>Webbplats 2: Handelsbanken.se</h2>

[FIGURE src="image/analys/hb.png"]

#####1. Learnability: 3 p
De som besöker Handelsbankens webbplats är antagligen redan kunder eller blivande kunder. Första sidan kan upplevas som lite rörig då det finns väldigt många val, man kan tex välja att logga in som privatperson på flera ställen. När man väl har loggat in är webbplatsen väldigt lätt att använda. 

#####2. Efficiency: 4 p
För en van användare är webbplatsen mycket effektiv att använda (med van användare menar jag någon som är inloggad). Det viktigaste funktionerna finns på huvudsidan och man kan även välja favoritsidor som listas i högerspalten. 

#####3. Memorability: 4 p
Jag antar att en återvändande användare också loggar in och isåfall är webbplatsen väldigt lätt att använda då de viktiga funktionerna är tydliga.

#####4. Errors: 5 p
Jag upplever inga större fel på webbplatsen vilket är extra viktigt då det rör sig om en bank.

#####5. Satisfaction: 3 p
Webbplatsen är strukturerad och tydlig samtidigt som det är lätt att navigera sig. Första sidan, innan man loggar in, upplever jag inte som lika tillfredsställande som när man väl är inloggad. Designen passar bra för webbplatsens seriösa syfte.

<h2>Webbplats 3: Västtrafik.se</h2>

[FIGURE src="image/analys/vt.png"]

#####1. Learnability: 5 p
Huvudsyftet med att besöka Västtrafiks webbplats är att söka efter resor (med reseplaneraren), se tidtabeller eller läsa om olika biljetter. Dessa tre viktiga funktioner finns i navbaren vilket gör de lätta att hitta. På förstasidan finns även två sökfält som frågan användaren var den vill resa från och vart den vill resa. Jag tror att en ny användare har väldigt lätt att navigera på webbplatsen vilket ger ett högt betyg.

#####2. Efficiency: 4 p
För en van användare är webbplatsen mycket lätt att använda. Att funktionerna syns så tydligt gör det lätt för användaren att navigera sig.

#####3. Memorability: 4 p
Jag tror att det är lika lätt för en återvändande användare, som för en van, att använda webbplatsens funktioner då de är så tydliga. 

#####4. Errors: 4 p
Jag hittar inga större fel på webbplatsen. Om man sökt efter en resa och tex upptäcker att man skrivit fel destination så finns en tydlig tillbaka-pil som man kan trycka på för att få upp sökfältet igen.

#####5. Satisfaction: 5 p
Webbplatsen har en tillfredställande och positiv design som även påminner om västtrafiks fordon och logga färgmässigt. Den är lätt och snabb att använda.

<h2>Webbplats 4: Netflix.com</h2>

[FIGURE src="image/analys/nf.png"]

#####1. Learnability: 3 p
Syftet med att besöka Netflix webbplats är att visa filmer och serier och för att göra det måsta man först bli medlem. Att bli medlem går smidigt och när man väl är inloggad är det lätt att använda webbplatsen. Det är mycket information vilket kan upplevas som rörigt men förslag på filmer och serier är indelade i kategorier vilket gör det tydligt. 

#####2. Efficiency: 5 p
Det går väldigt snabbt att använda webbplatsen för en van användare. Webbplatsen kommer ihåg var i en film man har pausat vilket gör det lätt att återuppta tittandet. 

#####3. Memorability: 4 p
Jag tror även att det är lätt för en återvändande användare att ta del av webbplatsens funktioner, då det trots mycket information är strukturerat. 

#####4. Errors: 3 p
Det är ganska lätt att klicka fel om man tex vill läsa informationen om en film men inte gå vidare. Det är även lätt att råka trycka på play av misstag vilket gör att något som man inte vill se kan spelas upp. Dessa fel åtgärdas dock lätt med ett tillbakatryck. 

#####5. Satisfaction: 5 p
Webbplatsens design är behaglig och passar väldigt bra för syftet.

<h2>Slutresultat</h2>

Sammantaget fick alla besökta webbplatser bra betyg men Västtrafiks webbplats var ändå bäst. Handelsbanken kom sist på grund av den röriga framsidan. Jag har haft webbplatsernas syfte i åtanke vid betygsättningen, hade tex Netflix webbplats bytt design med Handelsbankens så hade poängen antagligen blivit 0.

1. Västtrafik.se: 22 p
2. SF.se: 21 p
3. Netflix.com: 20 p
4. Handelsbanken.se: 19 p
